<!DOCTYPE html>
<html lang="pl">
<head>
    <?php require_once('head.php'); ?>
</head>
<body>

    <div class="container">
        <nav>
            <?php require_once ('nav.php'); ?>
        </nav>
    <article>
        <h1>Innowacje w DNA firmy BASF</h1><br>
        <img src="img/news1.jpg" alt="Pierwszy news"><br><br>
        <h2 class="naglowek-rosliny">Rolnictwo dzięki nowym technologiom, innowacjom i po części za sprawą nowych restrykcyjnych przepisów, zmienia się na naszych oczach. W tych zmianach uczestniczy i nakreśla kierunki rozwoju rolnictwa także firma BASF. Stara się przy tym prowadzić biznes odpowiedzialny społecznie, o czym mówiono na Konferencji BASF Media Event, która odbyła się 10 października w Nunhem (Holandia).</h2>
        <p class="text-rosliny">Jak mówił na otwarciu konferencji Vincent Gros, prezes BASF Agricultural Solutions – wydajność rolnictwa musi wzrosnąć o 50 procent do 2030 r. To duże wyzwanie dla rolnictwa i jest coraz częściej podnoszone przez wiele firm. Jak uzyskać potrzebny wzrost plonowania roślin nie szkodząc środowisku i jego bioróżnorodności? Jak podkreślał Vincent Gros – wymaga to innowacyjnych rozwiązań i te są ciągle tworzone w dziale badań i rozwoju BASF z rocznym budżetem 900 milionów euro. – Innowacje są w naszym DNA – powiedział Vincent Gros.</p>
        <br>
        <p class="text-rosliny">Innowacje są w BASF tworzone i sukcesywnie komercjalizowane. Wg zapowiedzi Livio Tedeschi, szefa Europy, Bliskiego Wschodu, Afryki i WNP, BASF Agricultural Solutions – BASF zamierza do 2028 r. wprowadzić na rynek 30 innowacyjnych produktów o potencjale sprzedaży przekraczającym 6 mld euro. Będą to innowacje w wielu segmentach. To zarówno nowe substancje czynne pestycydów, ale także pierwsze hybrydowe odmiany pszenicy ozimej, hybrydowe odmiany rzepaku marki InVigor, odmiany soi czy bawełny.

            Z całą pewnością dynamicznie rozwinie się paleta odmian warzyw. Miejsce konferencji nie było zresztą przypadkowe. Nunhem w Holandii to przejęty w 2018 roku od firmy Bayer biznes nasion warzyw. BASF przejął całą markę Nunhem z ok. 1200 odmianami w ponad 20 uprawach warzywnych (najważniejsze to: marchew, ogórek, por, sałata, melon, cebula, papryka, pomidor i arbuz), ale też cały potencjał badawczo-rozwojowy i globalną strukturę hodowli, w pszenicy hybrydowej, w soi, rzepaku czy bawełny.
        </p>
        <br><br>
        <p class="text-rosliny">Revysol jest komercjalizowany, a w latach od 2020 do 2025 pojawi się kolejna innowacyjna substancja grzybobójcza pod brendem Pavecto zarówno do ochrony zbóż rzepaku, słonecznika, ale i warzyw. W tym okresie spodziewanych jest wiele nowych produktów: zaprawa z nową substancją pod brendem Pavecto, insektycyd Inscalis, herbicyd Luximi, nowe aplikacje z serii xarvio.

            Jak wspomniałem – Revysol jest komercjalizowany i tej substancji był poświęcony specjalny panel dla dziennikarzy z tzw. subregionu północnego, do którego zalicza się Polska. Przypomnę, że Revysol był w tym roku pokazywany w wielu doświadczeniach w Centrach Kompetencji BASF, m.in. na Dniach Pola w Pągowie, o czym pisaliśmy. Rejestracja pierwszego fungicydu z Revysolem oczekiwana jest jeszcze w tym roku. Co to jest Revysol? To brend, pod którym kryje się innowacyjna substancja czynna mefentriflukonazol z grupy triazoli. Jednak w porównaniu ze znanymi triazolami mefentriflukonazol wiąże się z patogenem 100 razy silniej. Ta siła wynika ze specyficznej budowy molekuły, która dopasowuje się do struktury patogenu. Revysol może tworzyć tzw. strukturę haka, którym chwyta i wiąże się ze sprawcą choroby i go oczywiście zabija. Warto też podkreślić (mówią o tym badania BASF), że Revysol w 5 godzin od aplikacji jest w 50% wchłonięty przez rośliny i już działa. Inne triazole ten sam poziom wchłonięcia osiągają po 25 godzinach od aplikacji.</p>
    </article>
        <br><br>
        Źródło: <a href="https://www.farmer.pl/">www.farmer.pl</a><br><br>

    </div>
    <footer>
        <?php require_once ('footer.php'); ?>
    </footer>
</body>
</html>