<!DOCTYPE html>
<html lang="pl">
<head>
    <?php require_once('head.php'); ?>
</head>
<body>

    <div class="container">
        <nav>
            <ul>
                <?php require_once ('nav.php'); ?>
            </ul>
        </nav>
        <br>
        <h1>Laboratorium z certyfikatem GLP</h1><br><br>

        <img src="img/rosliny-1.jpg" alt="GLP"><br><br>
        <h2 class="naglowek-rosliny">Nowe laboratorium badawcze Ciech uzyskało certyfikację GLP („Good Laboratory Practice”, pol. „Dobra Praktyka Laboratoryjna”), poświadczającą nie tylko wysoką jakość prowadzonych w nim badań, ale również ich wiarygodność i niezależność. Dzięki temu, wyniki badań prowadzonych w warszawskim ośrodku badawczym Ciech będą uznawane globalnie, przez większość międzynarodowych i narodowych podmiotów odpowiedzialnych za dopuszczanie do użytku substancji chemicznych – podaje firma.</h2>
        <br>
        <p class="text-rosliny">Jak zaznacza, to kolejny etap w zwiększaniu elementu innowacyjności w działalności biznesowej Grupy i budowania przewagi biznesu Agro w zakresie badawczo-rozwojowym. Dzięki temu Ciech ma przyspieszyć rejestrację swoich środków ochrony roślin w kraju i zagranicą, a także zracjonalizuje koszty prowadzenia badań. W Polsce funkcjonuje zaledwie około 10 laboratoriów pracujących w standardzie GLP dedykowanych dla biznesu Agro.</p>
        <br>
        <p class="text-rosliny">Celem zasad dobrej praktyki laboratoryjnej jest zapewnienie jakości i wiarygodności uzyskiwanych wyników badań od momentu ich planowania, aż po właściwe przechowywanie danych źródłowych i sprawozdań, tak, by możliwe było prześledzenie przebiegu badania lub jego całkowite odtworzenie. Dzięki temu ich wyniki są uznawane we wszystkich państwach OECD (Organizacja Współpracy Gospodarczej i Rozwoju) oraz nie wymagają powtórzeń.</p>
        <br>
        <p class="text-rosliny">- Dzięki spełnieniu szeregu wymogów oraz uzyskaniu certyfikacji GLP, warszawskie laboratorium Ciech dołączyło do elity ośrodków badawczych w Europie i na świecie. To nowy etap w procesie budowania przewagi biznesu Agro Grupy w obszarze innowacji i R&D („Research & Development”, pol. „Badania & Rozwój”). Własne laboratorium z certyfikatem GLP pozwoli Ciech znacząco przyspieszyć prace badawczo-rozwojowe (np. w zakresie przygotowania wymaganej dokumentacji rejestracyjnej), lepiej zarządzać danymi oraz kontrolować jakość począwszy od surowców aż po gotowy produkt – podają.</p>
        <br>
        <p class="text-rosliny">Oprócz oszczędności czasu (przeprowadzenie rejestracji środków ochrony roślin na nowych rynkach jest czasochłonne i trwa od 3 do 5 lat), nie bez znaczenia jest też racjonalizacja kosztów, która ułatwia prowadzenie działań na dużą skalę. Tworząc laboratorium, Ciech zatrudnił również najwyższej klasy specjalistów, którzy wspierają kadrę badawczo-rozwojową i pomagają zapewnić niezależność w zapewnieniu jakości produktów.</p>
        <br>
        <p class="text-rosliny">- Uzyskanie certyfikatu GLP to bardzo ważna przewaga konkurencyjna dla naszego biznesu AGRO. Po przejęciu hiszpańskiego dostawcy środków ochrony roślin, spółki Proplan, naszym priorytetem w tym biznesie jest ekspansja zagraniczna, której kluczowym elementem są badania i rejestracje nowych produktów na nowych rynkach. Dzięki Dobrej Praktyce Laboratoryjnej i zespołowi, będziemy robić to szybciej i taniej - mówi Wojciech Babski, szef biznesu Agro w Grupie Ciech.</p>
        <br>
        <p class="text-rosliny">Certyfikat GLP to system zapewnienia jakości wymaganych prawem nieklinicznych badań laboratoryjnych, służący ocenie właściwości substancji oraz mieszanin z zakresu bezpieczeństwa i zdrowia dla człowieka oraz środowiska. Jego zasady zostały opracowane w celu zapewnienia najwyższego poziomu jakości i wiarygodności badań w celu uniknięcia ich powtarzania w różnych państwach. Decyzja Rady OECD o wzajemnym uznawaniu danych w ocenie chemikaliów stanowi, iż dane generowane w badaniach chemikaliów w jednym państwie członkowskim OECD, wykonywane zgodnie z zasadami Dobrej Praktyki Laboratoryjnej, powinny być akceptowane w innych państwach członkowskich OECD dla oceny badanych produktów i w innych celach dotyczących ochrony zdrowia ludzi i ochrony środowiska.</p>

        Źródło: <a href="https://www.farmer.pl/">www.farmer.pl</a><br><br>
    </div>
    <footer>
        <?php require_once ('footer.php'); ?>
    </footer>
</body>
</html>